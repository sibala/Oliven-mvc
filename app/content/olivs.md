Detta forum handlar om oliver och olivoljor. Diskutera de olika olivsorterna och tippsa gärna om din favorit

### Om oliver {#id3}
Olivträd (Olea europaea) är ett träd vars frukter är oliver, som bland annat används för att framställa olivolja. Själva ordet olja (grekiska elaion) är för övrigt en avledning till oliv (grekiska elaiá).

Blommorna som sitter i bladvecken är små, vita och väldoftande. De saknar nektar, och lockar alltså inte insekter som pollinerare. Pollineringen sker i stället med vindens hjälp.

Inte förrän det nyplanterade trädet blivit 5 år gammalt börjar det bära frukt. Ett 20-årigt träd kan ge upp till 100 kg oliver per år, när det är som bäst. Trädet kan bli bortåt 1500 år gammalt. Världens äldsta olivträd är 3000 år gammalt och finns på Kreta.

Källa: [Wiki](http://sv.wikipedia.org/wiki/Olivtr%C3%A4d)


### Om olivolja {#id3}
Den första pressningen ger den bästa oljan, s.k. "extra jungfruolja" (extra virgin oil). Extra jungfruolja pressas fram av färska oliver (högst ett dygn från plockningen) vid max 30 grader, sk kallpressning[1]. "Jungfruolja" (virgin oil) är den andra pressningen och används till matlagning. Olivolja av sämre kvalitet (olio di oliva) används bland annat vid tillverkning av tvål.

Den bättre oljan framställs genom att oliverna pressas vid måttlig temperatur, så kallad kallpressning, vilket innebär att temperaturen ska hållas inom 28 °C-35 °C. Kallpressning av olivolja är en kemikaliefri process där man endast använder tryck för att producera högkvalitativ olja.

Den olja som därefter återstår i fruktmassan extraheras med olika industriella metoder (varmpressning). Därvid kan diverse tillsatser förekomma.

Oljans kvalitet beror i hög grad på olivträdets sort; det finns mer än 300 olika sorter.

Källa: [Wiki](http://sv.wikipedia.org/wiki/Olivolja)











